# -*- mode: mandoku-view; -*-
#+TITLE: 都官集
#+DATE: 2015-08-24 23:51:44.206795
#+PROPERTY: ID KR4d0047
#+PROPERTY: BASEEDITION WYG    
#+PROPERTY: JUAN 原跋
<pb:KR4d0047_WYG_015-1a>¶
原跋¶
曽祖都官以慶厯六年賈榜登進士第嘉祐四年與錢¶
公藻同中材識兼茂明於體用科實為舉首熈寧中知¶
越之山隂縣㑹新法行上書極論其害遂貶監南康軍¶
酒稅累年竟不仕以没杞無似馮藉先世遺烈叨躐從¶
班惟知兢懼以保門户先考删定寳藏都官遺文杞頃¶
為閩中常平使者嘗刻之版未成而移漕廣右委之寮¶
屬尚多差舛毎以媿恨洎來此邦念都官本以明州觀¶
<pb:KR4d0047_WYG_015-1b>¶
察推官試大科欲考陳迹則相去百四十餘年不可得¶
知集中自言十五年閒再官於天台四明之二州猶有¶
鄞縣鎮國院記等文存焉因再加讎校而缺其不可知¶
者屬郡博士郡從事刋之以廣其傳仰惟曽祖風節峻¶
厲凛然如生不肖孫曽恃有公論不敢贅辭云慶元六¶
年十月望日曽孫太中大夫徽猷閣待制知慶元軍府¶
事兼㳂海制置使杞謹書¶

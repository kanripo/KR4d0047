# -*- mode: mandoku-view; -*-
#+TITLE: 都官集
#+DATE: 2015-08-24 23:51:44.191074
#+PROPERTY: ID KR4d0047
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0047_WYG_014-1a>¶
欽定四庫全書¶
　都官集巻十四　　　　　宋　陳舜俞　撰¶
　　詩¶
　　　山中詠橘長詠¶
包橘古云美揚州地所宜名從夏后貢頌見楚人辭雲¶
夢分膏沃(吕氏春秋云果之/美者有雲夢之柚)璇星散陸離(春秋運斗樞云/璇星散為橘)¶
洞庭仙壤接(水經云震澤包山林屋洞天與洞庭/湖相通故震澤山中亦有洞庭之名)震澤¶
水烟披柚酢徒然早柑黄豈厭遲封君千户等老圃萬¶
<pb:KR4d0047_WYG_014-1b>¶
奴隨秀萼瑶瓊綴青隂幄幙垂朱衣霜傅采素裏露含¶
滋弱榦金丸重繁條火齊纍瓜生先作瓣蠶老不成絲¶
爽味鍾寒律殷姿照夕曦清香掩蘭杜真液賤楂梨揀¶
選收藏日(采橘日以冬至前二十日為候凡得霜後及/有西北風後天色晴霽時則家家采而藏之)¶
(無過冬至前十日者過則/為寒所損亦損明年樹矣)辛勤種接時壤須來處美(樹/皆)¶
(用小舟買於蘇湖秀三州得於/湖州者為上亦莫能語其由也)移怕樹同知(齊民要術/云移樹無)¶
(時莫令/樹知)朱緑争珍㫖(有朱橘/有緑橘)荆湘辨等差(橘有荆南種/有湘州皮者)¶
蹊深比桃静(一無纎草/爽㓗成蹊)嵗晩與松期(嵗寒/不凋)壇甃龜黿石¶
<pb:KR4d0047_WYG_014-2a>¶
(種樹傅山為級以石砌/之龜黿二山在太湖中)園栽枳棘籬討蟲煩鑽鑿(樹有/蠧則)¶
(實不蕃春夏用小鑽鑿/取而殺之謂之討蟲)科冗付蒸炊(採橘後即芟去小/枝不能結實者謂)¶
(之科/樹)穿井防天旱(橘樹夏遭旱則冬不耐寒而死人家/皆鑿井於樹旁貴負荷之近也熙寧)¶
(七年大旱井泉竭山中擔湖水/澆樹有一家費十萬錢雇人者)禳瘟甚嵗飢(橘忽有堅/小而青黒)¶
(者謂之青瘟黒瘟/徃徃祝祭禳祈焉)向陽删宻葉(橘得日則色/亦深而味甘)伐木樹低¶
枝(橘繁則樹/枝為之折)有義曽分客(山中橘熟時見客/來者無不為贈)無偷不禁¶
兒(小兒習見厭/食不復為偷)㲏(普髙/切)嫌連雨長(雨多則皮虚而大不/可乆藏謂之㲏也)¶
老要勁風吹(見上/注)滿把留長蔕(採橘必留枝蔕成一掘/三指所以養橘否則易)¶
<pb:KR4d0047_WYG_014-2b>¶
(乾/)盈箱藉短茨(破竹為籠/藉用短茨)入倉寧愧稻出汗僅同醫(採/橘)¶
(先制地板上堆之數日謂之入倉微覆用/草使汗出然後入籠謂之出汗否則味醡)雅俗傳珍¶
惜深林或棄遺稍收先落子(橘生花至繁初結實多/落収之堪淹藏為藥橘)争¶
曬已殘皮(山中人言東西兩山賣乾/橘皮嵗不下五六千秤)趂市商船急充庭¶
使驛馳公筵薦魁磊内合送瑰竒(貢柑有徑圍之限大/者不敢以進慮不可)¶
(常也唯官府公筵負擔至/京師賣之貴家最為大矣)寄逺曽非選(寄惠逺惟未甚/熟而小者乃不)¶
(壊既黄而大/者不能乆矣)熏藏品最卑(橘之小者謂之脚橘山中作/土窖熏用烟而收之謂之熏)¶
(橘/)善生惟計畆(種橘大姓不復計樹/若干但云有幾畆)視價旋論貲(毎一/百斤)¶
<pb:KR4d0047_WYG_014-3a>¶
(為一籠或得價籠一千五百/錢下價或六七百不可常也)薄探酬春賞精嘗侑舉巵¶
他年修果譜應載野人詩¶
　　　銷暑樓¶
溪上樓臺似玉壺樂郊春物剰昭蘇賢侯好士簮裾集¶
暇日開筵錦繡敷擘水鱠鱸堆白雪撥醅釃酒滴真珠¶
香飄沉穂縈欄角歌沸梁塵落座隅約畧十洲仙界景¶
依稀九老洛川圖席中蘭語薰相襲望裏蓮娃貎亦都¶
狂客笑吟聊自若丈人强健不須扶送歸千騎堂前月¶
<pb:KR4d0047_WYG_014-3b>¶
猶照簾蝦一半鬚¶
　　　弄水亭¶
未識貴池好嘗聞弄水名白鳥鑑中立畫船天上行¶
　　　壽陽僧房見橘詩¶
地過長淮種橘難僧房今見鎻朱欄秋來賴有黄金實¶
幾被行人作枳看¶
　　　次韻六安魏明府三首¶
故人芳信落江東開解愁顔與病悰自笑漫生湖海上¶
<pb:KR4d0047_WYG_014-4a>¶
畧無豪氣似元龍¶
少年心志欲摩空漸老卑飛悔滿悰早悟割雞堪飽腹¶
不須辛苦學屠龍¶
幾慕功名逐轉蓬既無成就苦為悰不如歸聽華亭鶴¶
耆舊於今憶二龍¶
　　　寳慶院¶
小招提在白雲層古殿深龕鎻晝燈山北逺公曽結社¶
至今猶有種蓮僧¶
<pb:KR4d0047_WYG_014-4b>¶
　　　題爐峰閣¶
為愛爐烟拂畫簷小欄終日捲朱簾不須更踏山前路¶
可是人閒看得厭¶
　　　再經太平觀訪沈道士不遇二首¶
行客尋山去又回羽人依舊未歸來洞門不鎻清風入¶
黄葉無言下翠苔¶
不見芝巖駕鶴翁抱琴歸去悄無蹤黄花似有東籬舊¶
山後山前取次逢¶
<pb:KR4d0047_WYG_014-5a>¶
　　　興福院僧房¶
東西遊遍兩山村梔子黄時橘滿園惟有小軒臨小澗¶
病僧欹枕聽潺湲¶
　　　宿上真宫贈朱道士(天同中葉/道昌捨宅)¶
棲真必是朱癡後(朱癡子見/續仙傳)結宇元因法善孫人在地¶
靈治病速山村討藥夜敲門¶
　　　書通濟僧壁¶
丹包赤實破蒼顔冬至都無十日閒(山客採橘以/冬至為候)剰選¶
<pb:KR4d0047_WYG_014-5b>¶
黄柑留過客天寒誰肯更尋山¶
　　　上方僧京師識面短句二首¶
亂雲峯頂紫田翁二十年前輦寺逢怪我無成頭白早¶
千金散盡學屠龍¶
老僧曽住日邊寺慣識金鞍馬上人雲外不知人易老¶
從頭相問盡埃塵¶
　　　贈華嚴院玉真上人¶
青蘿翠竹鎻禪闗門對松陵第一灣白髪老僧應有道¶
<pb:KR4d0047_WYG_014-6a>¶
等閒隨客過前山¶
　　　上方化成院(陳恭功徳院蔵仁/宗御書嵗度一僧)¶
琅函密鎻君王字石壁仍刋宰相詩無限幽光動巖谷¶
山深惟有白雲知¶
　　　虎溪¶
紫霄道士貪雲鶴五栁先生泥酒杯不為清風與明月¶
道人何事過溪來¶
